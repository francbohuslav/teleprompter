Ahoj hubeňouři, jak to hubne? U mě dobrý. Začal jsem mučit tělo podle tréninkového plánu FEST2 od Lukáše Roubíka. To je ten borec z institutu moderní výživy, který jsem zmínil v minulém videu. A protože to venku vypadá na probouzející se jaro, tak si proháním šunky i běháním. Žádné velké cíle. Jen půlhoďku, abych spálil přibližně čtyřista kilokalorií, což je rychlejší než si lámat ruce činkami. Váha pěkně klesá po 400g týdně a do 15ti procent tuku mi zbývají snad už jen dvě kilča. Je mi jasný, že tam břišáky nevyrostou do tvaru majestátných kopců , ale alespoň náznak nerovnosti na vozovce by tam mohl být.
Taky jsem začal postovat na instagram. Budu tam dávat nízkokalorické nebo nějak zajímavé recepty, fotky z tréninku a obecně postřehy okolo fitness a hubnutí. Chtěl bych tím motivovat odběratele, aby vydrželi u správné výživy a nepolevovali ze svých cílů. Odkaz na instáč najdete v popisu videa.
Tak a teď hlavní téma. Pravidelně nákupuji v Bille, protože to tak nějak vyšlo a neměl jsem důvod to měnit. Ale řekl jsem si, že je potřeba se podívat do světa, jak jsou na tom s výběrem a cenami i ostatní řetězce.
Neprolezl jsem každý krám, ale vybral jsem si jen Kaufland, Lidl a Penny Market. Každý týden jsem v jednom z nich udělal nákup svého proviantu. Zapisoval jsem si ceny i kvalitu potravin, které běžně kradu, teda kupuji a díval se i po alternativách, které ještě neznám. V každém shopu jsem strávil skoro dvě hodiny a důležité regály jsem proházel pečlivěji. Fotky ani videa z toho neuvidíte, protože jsem počítal s tím, že jak by mne zmerčili, že tam něco natáčím, tak by mi načechrali úsměv pěstí. 
Začnu **Kauflandem**. Ze všech jmenovaných je největší a je to poznat i na výběru. Měli všechno, co běžně kupuji nebo adekvátní alternativu. V den, kdy jsem tam byl, měli trochu horší kvalitu ovoce a zaleniny. Kdybych tam strávil půl roku, tak bych určitě našel spoustu nových nízkokalorických věcí. Je těžké hledat něco nového, když nevíte jak to má vypadat. Kaufland je pro mne rozumnou náhradou Billy se srovnatelnýma cenama.
Jako druhý jsem prošel **Lidl**. Ze všech obchodů měl celkově nejnižší ceny. Ovoce a zelenina byla kvalitní, dle mých požadavků. Líbí se mi velký výběr chlazeného masa, ryb, sushi a podobně. Bohužel neprodávají nekrájenou kladenskou pečeni nebo vepřové filé a mají to jen krájené balené. Další mínus je, že nemají nízkotučné tuhé sýry. Minimum je 30ti procentní eidam. Měli sice krásné zajimavé tučné sýry, ale kolem nich já musím projít se zrakem sklopeným k podlaze jinak by to dopadlo asi takto.
**Penáč**. Zde je menší výběr než u konkurence. To mne ale zas tak nepřekvapuje, protože na mne Penny vždy působilo jako menší brácha těch předchozích obchodů. Nejvíce to bylo citelné u výběru masa, kde jsem si opět nemohl koupit kladenku nebo vepřové filé. To žijeme ve středověku? Co ale hodnotím kladně je větší snaha o alternativní stravování jako jsou bio a vegan potraviny. Ostatní krámy to možná mají taky, ale v Penny to bylo tak nějak víc vidět. Bohužel to ale přesto neovlivnilo můj nákup, protože bio nebo vegan potraviny mají stejný a někdy i horší kalorický obsah než běžné potraviny, protože se snaží vyhnout éčkům nebo umělým sladidlům. Takže asi tušíte jaký mám k nim postoj. 
Nakonec jsem samozřejmě ještě jednou před tímto videem navštívil **Billu** a snažil se být co nejvíce objektivní. Ovoce a zelenina přijatelná, velký výběr pultového i baleného masa, sýry dostatečné. Fakt mi to tam sedí, vše mi vyhovuje. Asi to je tím, že jsem tam fakt strávil nejvíce času, vím přesně, kde co mají a všimnu si jakékoliv změny i kdyby jen otočili krabičku lentilek. Jsem tam doma. 
A teď nejaké zhodncení. Co se týka cen, tak jsem u první dvou krámu udělal chybu, že jsem zcela nesledoval, co kupuju ve slevě. Upsii. Dále bych se nedivil, kdyby za ty 4 týdny nedoslo k určitému globálním zdražení potravin, protože teď letí nahoru všechno. Takže výdledné porovnání není směrodatné. Přesto se zdá, že Lidl vychází nejlevněji, Penny vyšlo o 10% dražší a Kaufland s Billou dokonce o 25%. To jsou docela velké rozdíly, ale jak jsem říkal tohle porovnání raději nebrat moc vážně.
Co je ale mnohem důležitější, než konkrétní obchody jsou konkrétní značky potravin. Někdy seženete i 3x levnější alternativu. 
Například značka Bonduel je fakt drahá. Ja ji mám rád a kukuřice v konzervě je od nich nejlepší. Ale třeba mražené fazolky seženete místo 50 korun i jiného výrobce za 20 a chutově jsou stejné. Takže kdybych zašel do velkého Teska nebo Kauflandu a pečlivě hledal stejně kalorickou ale levnější alternativu ke svým obvyklým potravinam, tak bych určitě dost ušetřil. 
Jako další věc, co má význam sledovat jsou privátní značky těch řetězců, které bývají snad vždy levnější. V kauflandu to je K-Classic, v Bille Clever, Lidl má Pikok, Pilos a další a Penny market jich má tunu, kde si pamatuju hlavně značku Boni. Některé značky dodávají jen určité produkty a některé snad všehno. Třeba logo K-Classic v Kauflandu má fakt význam vyhledávat.
Když už řešíme jak ušetřit, tak můžu zmínit samozřejmě různé týdenní akce. Dost jídla kupuju v konzervách a když mi třeba zlevní pražskou šunku ze 150 kaček na 100, tak jich koupím rovnou 4 a 200 korun zůstane v kapse. 
S těma cenama to je děsný. Týdenní nákup jen pro sebe mívám kolem dvoutísic korun. K post kovidové inflaci se přidala ještě ta rvačka na Ukrajině, která způsobuje zdražení ropy, pšenice a dalších věcí, které se odtamtud dováží. A když se zdraží něco, tak se zdraží i ostatní věci, protože to je všechno provázané. Jako nečekají nás pěkné časy. Budeme hubení všichni i proti své vůli.
Pro zajímavost vám ukážu výslednou tabulku, kde jsem potraviny přepočítal na kilogramy, aby bylo vidět, jak se liší cena různých druhů potravin. `ukázat tabulku`. Ono to asi nikoho nepřekvapí, ale je v tom pěkně vidět, že zelenina a ovoce jsou výrazně levnější než maso, ryby nebo specifické produkty. Takže další návod jak zlevnit nákup je jíst více trávy a méně krávy. To ale říkám spíš z legrace, protože jak už víme z videa o makronutrientech `karta`, v mase jsou důležité bílkoviny, které k hubnutí potřebujeme.
Jo a v seznamu chybí třeba rýže, protože ji nejím. Dále brambory, protože je máme ve sklepě. Dále vejce, protože ty kupujeme bokem a podobně. Ale to by výsledky stejně asi moc neovlivnilo.
No je to zajímavý, asi se budu odteď koukat více po levnějších varintách zboží. Když bude někde sleva, tak toho nakoupím hafo, pokud to bude mít dlouhou dobu trvanlivosti. Ale různorost ve stravě si rozhodně zanechám. 
K těm obchodům je to asi vše. Celej svět je vodvařenej, aby všechno bylo bio, vegan a bezlepkové, ale že bych v nějakém krámě viděl nízkokalorickou nebo proteinovou sekci, to ne. A přitom obezita ročně zabíjí asi víc lidí než éčka, maso nebo lepek. V tomto bodě ale musím vyzdvihnout zářný příklad obchodu Pekárna a potraviny Švamberk, jehož přístup se mi líbí. Náhodou se znám s majiteli, se kterými jsem tento problém řešil a projevili ochotu objednávat i produkty, které konzumují hubnoucí fitness nadšenci jako jsme my. Kdo ví, třeba se v Hořicích jednoho dne, v jednom obchodě dočkáme regálu s nápisem “nízkokalorické potraviny”, hned vedle psího žrádla. Už teď jsem od nich dostal tip na zajímavé jídlo a to je bonduelle good lunch `foto`, o kterém mohu říci, že si u mne najde místo. V mikrovlnce za minutu hotové, do práce na svačinu nebo menší oběd perfektní.
Tak to balíme, ať se na to nemusíte koukat na směny. Díky za sledování, odklikejte ty kraviny pod videem, zanechte komentář, mrkněte na instagram, ať to hubne a u přístího videa ... čau